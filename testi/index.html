<!DOCTYPE html>

<html lang="it">

<head>
    <meta charset="UTF-8">
    <title>Testi</title>
    <link rel="stylesheet" href="../css/testi.css">
</head>

<body>
    <header>
        <nav>
            <a href="../index.html">Home</a>
        </nav>
        <h1>Testi</h1>
    </header>
    <main>
        <article>
            <h1>La casa</h1>
            <table>
                <tbody>
                    <tr>
                        <td><i>Anna:</i></td>
                        <td>Che fai?</td>
                    </tr>
                    <tr>
                        <td><i>Roberto:</i></td>
                        <td>Cerco un appartamento in affitto, ma è difficile&hellip;
                            Tu, dove abiti?
                        </td>
                    </tr>
                    <tr>
                        <td><i>Anna:</i></td>
                        <td>Abito in via Manzoni, n. 10.</td>
                    </tr>
                    <tr>
                        <td><i>Roberto:</i></td>
                        <td>È in centro?</td>
                    </tr>
                    <tr>
                        <td><i>Anna:</i></td>
                        <td>No, in periferia, vicino allo stadio.</td>
                    </tr>
                    <tr>
                        <td><i>Roberto:</i></td>
                        <td>Vai a lezione a piedi?</td>
                    </tr>
                    <tr>
                        <td><i>Anna:</i></td>
                        <td>Di solito prendo l'autobus, ma qualche volta faccio una passeggiata.</td>
                    </tr>
                    <tr>
                        <td><i>Roberto:</i></td>
                        <td>Hai una camera o un appartamento?</td>
                    </tr>
                    <tr>
                        <td><i>Anna:</i></td>
                        <td>Abita in un piccolo appartamento al secondo piano.</td>
                    </tr>
                    <tr>
                        <td><i>Roberto:</i></td>
                        <td>Com'è?</td>
                    </tr>
                    <tr>
                        <td><i>Anna:</i></td>
                        <td>È comodo, luminoso e silenzioso.
                            C'è la cucina, il bagno, la camera da letto e il soggiorno.
                        </td>
                    </tr>
                    <tr>
                        <td><i>Roberto:</i></td>
                        <td>C'è un bel panorama?</td>
                    </tr>
                    <tr>
                        <td><i>Anna:</i></td>
                        <td>Sì, molto bello.</td>
                    </tr>
                    <tr>
                        <td><i>Roberto:</i></td>
                        <td>Quanto paghi?</td>
                    </tr>
                    <tr>
                        <td><i>Anna:</i></td>
                        <td>Trecentodieci (310) euro al mese.</td>
                    </tr>
                </tbody>
            </table>
        </article>
        <article>
            <h1>La settimana di Stella</h1>
            <p><small>20 luglio, ore 23</small></p>
            <p>Oggi è lunedì. Sabato mattina finalmente cominciano le vacanze.</p>
            <p>Sono molto stanca perché lavoro tutto il giorno:
                la mattina vado in ufficio alle otto, all'una vado alla mensa,
                poi torno in ufficio e ci resto fino alle 17.
                Dopo il lavoro torno a casa, guardo la TV e ascolto un po' di buona musica.
            </p>
            <p>Il martedì e il giovedì vado in piscina con Patrizia.</p>
            <p>La sera di solito mangio a casa, qualche volta vado in pizzeria con Marco,
                ma vado a letto sempre prima delle undici.
            </p>
            <p>Domenica mattina parto:
                vado in Sardegna, al mare. Forse Marco viene con me&hellip;
            </p>
            <p>Adesso vado a dormire&hellip;</p>
        </article>
        <article>
            <h1>La famiglia è importante?</h1>
            <p>Negli ultimi decenni il modello tradizionale di famiglia si è notevolmente trasformato.
                Fino al secondo dopoguerra, soprattutto nell’Italia rurale, prevaleva ancora la famiglia di tipo
                patriarcale: l’uomo più anziano era il capofamiglia, i figli maschi restavano sotto lo stesso tetto
                anche dopo essersi sposati e aver avuto figli, mentre le figlie femmine avevano diritto a una dote e si
                trasferivano presso la casa del marito.</p>
            <p>A questo modello si sostituisce quello della famiglia nucleare, composta esclusivamente da genitori e
                figli.
                Questi ultimi, dopo sposati, formano a loro volta un nucleo familiare autonomo. Anche questo tipo di
                famiglia si sta ulteriormente trasformando in seguito ai rapidi mutamenti della società italiana
                contemporanea. Come avviene anche in Giappone, mentre la popolazione invecchia si sta verificando un
                importante calo delle nascite. Per quanto riguarda le coppie sposate, se da un lato sono aumentati i
                divorzi, oggi sono molte anche le persone che scelgono di vivere da <i>single</i> oppure di convivere
                con i
                rispettivi <i>partner</i> formando quella che viene definita una &ldquo;coppia di fatto&rdquo;.</p>
            <p>Ciononostante i legami familiari in Italia sono molto sentiti. Nella vita quotidiana la famiglia si
                riunisce
                per consumare insieme almeno un pasto al giorno: la cena soprattutto è considerata un importante momento
                di
                dialogo e condivisione domestica. Poi una o più volte all’anno specialmente in occasione della
                festività, ci
                si incontra tra parenti. Inoltre è ormai piuttosto generalizzata la tendenza dei figli, soprattutto
                quelli
                maschi, a restare <i>single</i> e continuare a vivere con i genitori anche dopo i trenta anni. D’altra
                parte
                anche
                i figli che si allontanano dalla famiglia per studio o per lavoro tendono comunque a mantenersi molto
                frequentemente in contatto con i genitori.</p>
        </article>
        <article>
            <h1>Si usa leggere i libri ai bambini?</h1>
            <p><i>Giapponese:</i> Anche in Italia le madri leggono i libri ai bambini?</p>
            <p><i>Italiano:</i> Certo! Soprattutto prima di addormentarsi i bambini amano ascoltare delle storie. È
                molto più
                affascinante ascoltare delle storie lette a voce alta, piuttosto che leggerle da soli.</p>
            <p><i>Giapponese:</i> In Giappone normalmente a leggere i libri sono le madri. Anche in Italia è così?</p>
            <p><i>Italiano:</i> Non sempre. Anche i papà spesso si divertono a leggere qualche storia ai propri figli. È
                un modo per
                passare del tempo insieme, visto che molti per lavoro non possono dedicarsi quanto le mamme al rapporto
                con i
                figli.</p>
            <p><i>Giapponese:</i> Ah, sì? Questo è molto bello. La maggior parte dei padri giapponesi torna a casa
                troppo tardi per farlo.</p>
            <p><i>Italiano:</i> Comunque bisogna dire che da molto tempo ormai la TV ha sostituito in parte il ruolo dei
                genitori.</p>
            <p><i>Giapponese:</i> I bambini passano molte ore davanti alla TV?</p>
            <p><i>Italiano:</i> Sì, purtroppo in questo modo si finisce per perdere quell’importante occasione di
                dialogo familiare.</p>
        </article>
        <article>
            <h1>Perché usate molto la gestualità?</h1>
            <p>È impossibile stabilire con certezza come e quando il linguaggio dei gesti abbia avuto origine. Sebbene i
                gesti esistano in ogni cultura, in quella italiana rappresentano una forma comunicativa molto articolata
                e
                colorita. Secondo alcuni i gesti risalirebbero ai secoli della dominazione straniera, quando si sarebbe
                reso
                necessario elaborare un sistema di comunicazione alternativo alla lingua parlata per non farsi capire
                dagli
                stranieri. Secondo altre teorie avrebbero origini ancora più antiche e sarebbero persino stati
                introdotti
                dai greci.</p>
            <p>Viaggiando in Italia, o anche guardando film italiani non è difficile accorgersi di come la gestualità
                sia
                una componente molto importante della comunicazione nel nostro paese. I gesti sono così tanti che in
                alcuni
                casi consentono persino di comunicare senza ricorrere all’uso della parola. Tuttavia generalmente gli
                italiani ne fanno uso piuttosto per accompagnare quello che stanno dicendo. La gestualità in questi casi
                avviene in maniera praticamente inconscia. Mentre parliamo ci viene naturale muovere le mani, perché
                pensiamo che in questo modo il messaggio che vogliamo trasmettere giunga con maggiore chiarezza al
                nostro
                interlocutore.</p>
            <p>L’abitudine di gesticolare per molti italiani è così radicata da far dimenticare loro che spesso il
                linguaggio dei gesti può essere efficace solo nel caso di una comunicazione fra italiani. Accade così
                che
                anche quando ci troviamo a parlare con degli stranieri facciamo ampiamente ricorso ad una gestualità
                difficilmente comprensibile per loro. Capita anzi che la maggiore difficoltà di esprimersi per via della
                differenza fra le lingue finisca per accentuare il ricorso alla gestualità, lasciando ancora più
                perplesse e
                confuse le persone che abbiamo di fronte.</p>
        </article>
        <article>
            <h1>Che significato ha il tricolore italiano?</h1>
            <p>Il 7 gennaio in Italia è la Giornata Nazionale della Bandiera. In questa data si commemora ogni anno la
                nascita del tricolore italiano, avvenuta ufficialmente nel 1797, cioè molto tempo prima dell’Unità
                d’Italia. Il 7 gennaio di quell’anno i colori verde, bianco e rosso vennero adottati per la prima volta
                dalla Repubblica Cuspadana, uno stato soggetto alla Prima Repubblica Francese. La bandiera ha assunto
                diverse configurazioni prima di raggiungere quella attuale, ma i tre colori sono rimasti gli stessi nel
                corso del tempo.</p>
            <p>È difficile stabilire il loro significato esatto. Non mancano riferimenti poetici alle verdi pianure, al
                bianco delle nevi, al rosso delle fiamme dei vulcani, o del sangue versato in battaglia. Molti vedono
                nei colori nazionali le virtù religiose di fede (bianco), speranza (verde) e carità (rosso). Tuttavia è
                evidente che il tricolore italiano deriva da quello francese, nato nel corso della Rivoluzione di fine
                Settecento, pochi anni prima di quello italiano. Il blu della bandiera francese venne sostituito dal
                verde, ma non abbiamo una spiegazione unica ed ufficiale per la scelta dei colori.</p>
            <p>C’è poi un altro colore strettamente legato all’immagine dell’Italia nel mondo: l’azzurro. Attualmente
                non compare più sulla nostra bandiera, anche se possiamo vederlo ad esempio in quella risalente
                all’Unità d’Italia. Oggi è il colore della maglia ufficiale degli &ldquo;Azzurri&rdquo;, i giocatori della Nazionale
                di calcio, e in generale quello delle delegazioni che partecipano alle competizioni sportive
                internazionali. Deriva dallo stendardo della dinastia Savoia - il suo nome ufficiale è appunto &ldquo;blu
                Savoia&rdquo; &mdash; regnante in Italia quando la Nazionale di calcio nacque agli inizi del Novecento.</p>
        </article>
        <article>
            <h1>Gli italiani del Nord sono diversi da quelli del Sud?</h1>
            <p>Come mai l’idea della secessione ha avuto successo?</p>
            <p>L’emergere dell’indipendentismo padano, e il consenso popolare da esso ottenuto, è legato anche
                all’opinione diffusa tra morti italiani del Nord che una eventuale successione dei loro territori
                comporterebbe grandi benefici dal punto di vista dello sviluppo economico.</p>
            <p>Naturalmente non tutti la pensano così, vero?</p>
            <p>Certo, sono moltissimi i settentrionali che non condividono questa idea e credono fortemente nei valori
                dell’Italia unita.</p>
            <p>E quali sono i pregiudizi più diffusi?</p>
            <p>Ai meridionali si rimproverano spesso una scarsa predisposizione per il lavoro, superficialità, e persino
                un certo spirito truffaldino; i settentrionali vengono invece accusati di eccessiva freddezza, egoismo o
                individualismo. Per fortuna chi ha buon senso ignora queste generalizzazioni spesso dovute semplicemente
                a reciproche incomprensioni.</p>
            <p>Da Nord a Sud cambia molto anche l’aspetto degli italiani?</p>
            <p>Sì, perché le nostre origini sono molto diverse. Si tende a semplificare dicendo che i meridionali sono
                più piccoli e di carnagione più scura, mentre i settentrionali sono più alti e chiari di pelle. In
                realtà le eccezioni sono tantissime, soprattutto per via dei grandi spostamenti umani avvenuti
                all’interno della Penisola e delle grandi influenze esterne che da secoli interessano la nostra gente.
                Quindi non è affatto raro incontrare dei settentrionali dai chiari tratti somatici mediterranei, o
                viceversa siciliani dai capelli biondi e gli occhi chiari.</p>
        </article>
        <article>
            <h1>Che rapporto hanno gli italiani con le lingue straniere?</h1>
            <p>Quali sono le lingue più studiate?</p>
            <p>La lingua più studiata è l’inglese, seguita dalle altre maggiori lingue europee: il francese, il tedesco
                e lo spagnolo.</p>
            <p>Quando si inizia a studiare l’inglese?</p>
            <p>Adesso l’insegnamento della lingua inglese è obbligatorio a partire dalla scuola primaria.</p>
            <p>Prima non era così?</p>
            <p>Specialmente da quando sono state abbattute le frontiere in Europa, si è iniziato a dare molto più spazio
                a questo insegnamento, ritenuto ormai fondamentale nel mondo globale in cui viviamo. Una volta le
                famiglie che volevano introdurre presto i propri figli allo studio dell’inglese dovevano iscriverli a
                corsi privati con docenti madrelingua, ma non tutti potevano permetterselo.</p>
            <p>E com’è la situazione all’Università?</p>
            <p>Durante gli anni dell’Università sono moltissimi gli studenti che scelgono di trascorrere un periodo
                all’estero, soprattutto per perfezionare la conoscenza delle lingue straniere. Ci sono dei programmi di
                mobilità studentesca, come l’Erasmus, creati per favorire gli scambi tra gli studenti dell’Unione
                Europea. Ad esempio si può studiare per un anno presso una università straniera; questo periodo di
                studio viene poi riconosciuto dalla propria università.</p>
        </article>
        <article>
            <h1>Gli italiani sono spesso in ritardo?</h1>
            <p>Sapete che cos’è “un quarto d’ora accademico “? All’università indica il quarto d’ora iniziale di una
                lezione ed è il lasso di tempo in cui viene tollerato il ritardo di professori e studenti. L’espressione
                ha anche un senso figurato: è usata con una sfumatura ironica nei confronti di quelle persone che non
                riescono mai ad essere puntuali e dalle quali ci aspettiamo che arrivino regolarmente in ritardo. ”Ciao
                ragazzi, scusate il ritardo!” “...Il solito quarto d’ora accademico, eh!”.</p>
            <p>Sembra proprio che il ritardo sia un problema endemico della società italiana. Ritardo economico, ritardo
                nelle conquiste sociali, nello sviluppo tecnologico, nella giustizia, nella sanità, nei servizi postali;
                ritardo sul posto di lavoro, ...spesso dovuto al ritardo di un treno o di un autobus! A scuola il
                compimento del diciottesimo anno di età significa la conquista di tante libertà; e una di queste è
                quella di poter entrare una o due ore dopo l’inizio delle lezioni, magari dopo una bella colazione al
                bar con gli amici, con in mano una giustificazione recante la scritta “indisposizione”, o “motivi
                familiari”, ... il tutto, naturalmente, compilato e firmato proprio da noi!</p>
            <p>È ovvio che non bisogna generalizzare, e di certo conoscerete anche tantissimi italiani che non sono mai
                in ritardo e che agli appuntamenti ci arrivano piuttosto con qualche minuto di anticipo. In italiano
                esiste anche un modo di dire per indicare le persone molto puntuali: “spacca il minuto”, o “spacca il
                secondo”. I modi di dire sono importanti per comprendere a fondo la cultura di un popolo: è
                significativo che in italiano esista un modo di dire per esprimere una qualità, la puntualità appunto,
                che in altre culture è considerata del tutto naturale, no?</p>
        </article>
        <article>
            <h1>È molto maleducato arrivare in ritardo ad un appuntamento?</h1>
            <p>È normale arrivare in ritardo quando ci invitano a una festa in casa?</p>
            <p>Non è maleducato fare un po’ di ritardo a una festa. Anzi, in questi casi arrivare troppo puntuali può
                essere persino imbarazzante per i padroni di casa, che magari sono ancora impegnati con i preparativi e
                non hanno tempo di intrattenere gli ospiti.</p>
            <p>Allora verso che ora dobbiamo presentarci?</p>
            <p>Naturalmente anche arrivare troppo tardi non va bene. Diciamo che quindici o anche trenta minuti di
                ritardo sono nella norma.</p>
            <p>Ed è maleducato andarsene prima della fine?</p>
            <p>No, anche l’orario di conclusione è variabile, dipende un po’ da come va la serata. Se non vogliamo fare
                troppo tardi o se non ci divertiamo molto possiamo andarcene prima senza problemi.</p>
            <p>C’è anche chi fa apposta ad arrivare in ritardo agli appuntamenti?</p>
            <p>Sì, per alcune persone arrivare agli appuntamenti prima degli altri è persino disdicevole. In qualche
                modo si sentono più importanti facendosi aspettare un po’, anche a rischio di essere visti come dei
                maleducati.</p>
            <p>E se l’appuntamento è con una donna?</p>
            <p>Beh, in quel caso solo alla donna è concesso qualche minuto di ritardo: è un modo per farsi desiderare.
                Gli uomini invece devono fare attenzione, perché difficilmente una donna apprezza di essere lasciata
                sola ad aspettare.</p>
        </article>
    </main>
    <footer>

    </footer>
</body>

</html>